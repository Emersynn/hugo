---
title: "Pirmas Puslapis"
date: 2024-06-12T12:00:00Z
draft: false
---

Hello World!

## Miau

Katės – vieni iš populiariausių ir mieliausių naminių gyvūnų visame pasaulyje


## Faktai

1. Kačių skonio receptoriai išsiskiria tuo, kad neleidžia katėms pajausti saldumo. Todėl saldžiais gardėsiais keturkojų geriau nemaitinti: saldaus skonio jos nepajaus, o saldūs produktai gali sukelti rimtas katės sveikatos problemas. 
2. Katės – tikros miegalės. Manoma, kad jos pramiega net du trečdalius savo gyvenimo. 
3. Siekdamos aprūpinti savo organizmą vandeniu, katės gali gerti sūrų, pavyzdžiui, jūros vandenį. Šią galimybę lemia tai, kad kačių ir žmonių inkstų sistemos skiriasi: katės inkstai gali filtruoti druską ir tuomet organizmo reikmėms sėkmingai panaudoti vandenį.
4. Nepatikėsite, bet kačių nosytės gali būti lyginamos su žmonių pirštų antspaudais. Kaip pasaulyje nėra žmonių su vienodais pirštų antspaudais, lygiai taip pat nėra kačių su vienodomis nosyčių struktūromis ir vienodais nosyčių raštais. 
5. Sklando mitas, kad kačių dureles, integruojamas įprastose duryse ir leidžiančias katėms judėti iš lauko į vidaus patalpas, atrado žymusis fizikas Izaokas Niutonas. 
6. Manote, kad Senovės Egipte mumijomis paversdavo tik žmones? Toli gražu. Senovės Egipto laikais šios mielos keturkojės po mirties kartais būdavo mumifikuojamos ir laidojamos kartu su savo šeimininkais.
7. Kartu su žmonėmis katės gyvena labai ilgai. Skaičiuojama, kad kartu su žmonėmis šios augintinės gali gyventi jau net apie 9500 metų. 
8. Spėjama, kad pirmosios kačių parodos ištakos gali siekti 1598 metus. O pirmoji oficiali kačių paroda įvyko 1871 metais Londone. 
9. Manoma, kad kačių smegenys yra panašesnės į žmogaus, o ne į šuns smegenis. Be to, kačių smegenyse taip pat egzistuoja zonos, kurios yra atsakingos už jausmus ir emocijas. 
10. Dar vienas kačių ir žmonių panašumas: katės gali būti „kairialetenės“ arba „dešinialetenės“. Beje, kačių patelės dažniau būna dešiniakojės, o patinai – kairiakojai. 
11. Šių keturkojų širdelės plaka kur kas greičiau nei žmonių. Jų širdies ritmas siekia nuo 110 iki 140 dūžių per minutę. 
12. Katės ir šunys gali sėkmingai sugyventi vienuose namuose. Pagrindinė taikaus sugyvenimo sąlyga – abu keturkojai kartu apgyvendinami turi būti ankstyvame amžiuje. Šuns amžius turėtų nesiekti vienerių metų, o katės – šešių mėnesių. 
13. Manoma, kad kačių klausa yra jautresnė nei šunų. Taip pat spėjama, kad katės gali leisti žymiai daugiau skirtingų garsų nei šunys. 
14. Lietuvoje įprasta tikėti, kad juodos katės neša nelaimes. Tačiau kai kuriose kitose Europos ir Azijos šalyse yra priešingai – juodos katės siejamos su sėkmės, turto, gerovės ir sveikatos simboliais. 
15. Nors nuo senų laikų buvo įprasta manyti, kad katės itin mėgsta pieną, šiuolaikiniai tyrimai rodo, kad pienas nėra katėms itin tinkamas produktas. Pasirodo, kad daugelio kačių organizmai tiesiog netoleruoja pieno sudėtyje esančios laktozės.

